<!DOCTYPE html>
<html>
<head>
	<title></title>
	<link rel="stylesheet" type="text/css" href="main_css.css">
</head>
<body>
	<ul>
		<li><a href="start.html">Начало</a></li>


	    <li><a href="">Космически кораби</a>
			<ul>
				<li><a href="mks.html">МКС</a></li>
				<li><a href="Voiadger.html">Вояджър</a></li>
				<li><a href="habal.html">Хъбъл</a></li>
			</ul>
		</li>
	
		<li>
			<a href="">Хора в космоса</a>

			<ul>
				<li>
					<a href="gagarin.html">Юрий Гагарин</a>
				</li>
				<li>
					<a href="ivan.html">Георги Иванов</a>
				</li>
				
			</ul>	
		</li>
	
		<li>
			<a href="">Анимации</a>
			<ul>
				<li>
					<a href="upiter.html">Юпитер</a>
				</li>
				<li>
					<a href="Earth.html">Земята</a>
				</li>
				<li>
					<a href="Mars.html">Марс</a>
				</li>
				<li>
					<a href="moon,earth.html">Орбита</a>
				</li>
				<li>
					<a href="solar_system.html">Слънчева система</a>
				</li>
				<li>
					<a href="moon.html">Луната</a>
				</li>
			</ul>
		</li>

		<li>
			<a href="index.html">Игра</a>
		</li>
	</ul>
<h1>Международната космическа станция</h1>
<p>

	
		
		
	
	Космическата станция лети в орбита около Земята на височина от приблизително 360 km – вид орбита, обикновено определян като ниска околоземна орбита. (Височината варира в рамките на няколко километра във времето, поради атмосферното съпротивление и корекциите на орбитата. Станцията губи средно по 100 метра от височината си на ден, което се коригира периодично.) Една пълна обиколка около Земята МКС прави за около 92 минути. От извеждането в орбита до 25 април 2018 станцията е направила 111383 пълни обиколки.
	Всъщност, МКС представлява обединение на планирани преди това независими космически станции, основно руската „Мир 2“ (наследник на космическа станция „Мир“), Космическата станция „Фрийдъм“ на САЩ и планираният европейски „Кълъмбъс“, целящи осигуряване на постоянно човешко присъствие в космоса.
	Станцията е обитавана от 2 ноември 2000 г. насам от най-малко двучленен екипаж (при смяната на стария с нов, астронавтите на борда са много повече).
	Станцията се обслужва главно от космическата совалка и руските космически кораби „Союз“ и „Прогрес“. Тя е още в процес на изграждане, но там вече се извършват някои експерименти. Станцията има капацитет за екипаж от шест души. Първоначално екипажът на станцията се състои от трима души, но след инцидента с „Колумбия“ и временното прекратяване полетите на совалките, екипажът е от двама астронавти. С възстановяването на полетите на совалката и разширяването на станцията, екипажите стават шестчленни. До сега всички членове на постоянния екипаж са от американската, руската, европейската и японската космически програми. Освен тях, МКС е била посетена от много други астронавти, част от които от други страни, както и от петима космически туристи.
	Името „Международна космическа станция“ представлява компромис, сложил край на споровете за подходящо име на станцията. Първоначално предложеното име „Космическа станция Алфа“ е отхвърлено от Русия, понеже то би намеквало, че станцията ще бъде нещо съвършено ново, като се има предвид, че Съветският съюз вече е използвал осем орбитални станции преди извеждането на МКС в орбита (вижте Космическа станция). Руското предложение станцията да се нарече „Атлант“ от своя страна е отхвърлено от Съединените щати, поради опасения в сходство с „Атлантида“, името на легендарния континент потънал в океана. Използването на „Атлант“ също би причинило объркване с американската совалка „Атлантис“.


</p>
</body>
</html>